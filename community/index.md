---
layout: layouts/post.njk
title: מעורבות בקהילה
templateClass: tmpl-post
eleventyNavigation:
  key: מעורבות בקהילה
  order: 4
---

מעבר לתרומותם לפרוייקטים הפתוחים השונים, רדהטרים בארץ מייצרים ומחזקים קהילות מקומיים

## תוכנית Beyond

תוכנית Beyond שמובילה חברת Red Hat בישראל, בניצוחם של Barak Korren ו- Haim Krasniker, היא תוכנית דגל שמחברת בין אקדמיה לתעשיה. במסגרת התוכנית, מועברים קורסים שונים בתחום הפיתוח על ידי עובדי רד האט,  במוסדות אקדמיים נבחרים. (אוניברסיטת רייכמן, המכללה האקדמית תל אביב יפו, ועוד). בכל קורס משתתפים בממוצע 25 סטודנטים ו 10 מנטורים עובדי Red Had.

הקורסים במסגרת Beyond הם קורסי בחירה בהיקף של 3 נקודות זכות, שמתאימים לסטודנטים מתחום מדעי המחשב. במסגרת הקורסים הסטודנטים נחשפים לידע מעשי ומתנסים בפועל בעבודה עם הטכנולוגיות המתקדמות בעולם. מעבר לכך, הם זוכים להכיר מקרוב את עולם הקוד הפתוח ולחוות תרבות עבודה של שיתוף פעולה, פתיחות, שקיפות, מריטוקרטיה - שהם מאפייני הליבה של הארגון הפתוח - המודל הארגוני  שמיושם ב Red Hat.


במהלך הקורס הסטודנטים עובדים ומפתחים בפלטפורמת GitHub בדיוק כפי שמהנדסים ברד האט מפתחים ומנהלים תהליכי פיתוח בשגרה. עבודת הפיתוח וההתכתבות השוטפת בקבוצות הסלאק הייעודיות במהלך הקורס מתבצעות באנגלית, בדיוק כפי שנהוג להתנהל בתעשיה.

כדי להתקבל לקורס במסגרת תוכנית Beyond הסטודנטים צריכים לבצע מטלת בית מאתגרת ובסוף הקורס עליהם להציג פרויקט גמר מעשי שהם פיתחו ב- GitHub. 

שווה להזכיר שאנחנו מגייסים לא מעט סטודנטים בוגרי התוכנית ונהנים מהעובדה שהסטודנטים קיבלו הכשרה מעשית לעבודה בסביבת Open Source שמאפשרת להם להשתלב בחברה בקלות רבה יותר.

**פניות מטעם מוסדות אקדמיים להשתתפות בתוכנית Beyond ניתן לשלוח למייל:**

## פרויקט Rose

**פרויקט חינוך לקוד פתוח של Red Hat**   

פרויקט Rose -ט (Red Hat Open Source Education) הוא פרויקט חינוחי-חברתי, חוצה קהילות, המפגיש תלמידי חטיבת ביניים ערבים ויהודים, מטירה ומרעננה ללמידה משותפת על קוד פתוח, מערכת ההפעלה Linux ותוכנת Python. במסגרת הפרויקט נפגשים התלמידים על בסיס שבועי, במשך שלושה חודשים, בהם הם לומדים ומפתחים יחד בהדרכה צמודה של המנטורים -  מהנדסים מ Red Had ישראל.

הפרויקט משותת על ערכי התרבות הארגונית של Red Had ומקדם בקרב הצעירים ןהצעירות ערכים של תקשורת פתוחה, שיתוף ופעולה, אמון הדדי, יחד עם עבודת צוות והכרה בהישגיים. המפגשים השבועיים של התכנית מקרבים את הילדים לתרבות זו, פורצים את גבולות המגדר והתרבות ומקדמים היכרות ושיתוף פעולה גם בתחומים אחרים.

במהלך הפרויקט מתכנתים התלמידים תוכנה השולטת במכונית מרוץ עם בינה מלאכתית בשפת Python. מכונית המירוץ צריכה לזהות את מסלול המירוץ והמכשולים, לחשב את הדרך הטובה ביותר כדי להימנע מהמלכודות ולאסוף נקודות בונוס. בתום הקורס מתקיימת תחרות בין המפתחים הצעירים והמכונית שזוכה בניקוד הגבוה ביותר, מזכה את התלמיד שפיתח את הקוד, בניצחון!

התוכנית פועלת למעלה משמונה שנים ובמהלך השנים עשרות מהנדסים מ Red Hat ישראל שימשו כמנטורים לתלמידים. בשנים האחרונות מובילות את הפרויקט Shimrit Peretz, Shir Fishbain ו - Maayan Friedman.

**מחנה קיץ טכנולוגי - פרויקט ניצנים**
קיץ 2022 הביא איתו פרויקט חדש שמחבר בין תעשיה לבני נוער מצטיינים מדרום הארץ מטעם תוכנית ניצנים. במסגרת מחנה הקיץ, 20 בני נוער המשתתפים בתוכנית ניצנים נפגשו עם אנשי פיתוח בחברת Red Hat, למדו על עולם הקוד הפתוח, מערכת ההפעלה Linux וביצעו פרויקט טכנולוגי – פיתוח משחק מחשב. 
התלמידים נפגשו בתחילה בדרום הארץ לימי למידה מרוכזים ובהמשך הגיעו למשרדי רד האט ברעננה ליומיים של הרצאות, סיור במשרדים והמשך עבודה על הפרויקט. המחנה הסתיים בתחרות והצגת תוצרים של התלמידים בפני הנהלת רד האט, המנטורים, קצינים ממערך התוכנה בצה"ל, קצינים מבסמ"ח, נציגי אגפי החינוך ממחוז דרום של משרד החינוך ושותפי המיזם מעמותת ידידי עתידים ומנהלת עתידים בצה"ל. 
תכנית "ניצנים", היא תוכנית הדגל של אגף התקשוב וההגנה בסייבר בצה"ל ללימודי תוכנה בקרב בני נוער שפועל להגדלת הייצוג של תלמידי הדרום ביחידות הטכנולוגיות וכחלק מהחלטת הממשלה על מעבר צה"ל דרומה. התוכנית פועלת לאיתור והכשרה של בני נוער בעלי פוטנציאל ואוריינטציה טכנולוגית בתחום התוכנה והסייבר. 

