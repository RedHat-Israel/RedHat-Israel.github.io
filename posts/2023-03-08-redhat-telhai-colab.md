---
title: רד האט מרחיבה את שיתוף הפעולה עם מכללת תל-חי
description:
canonical: https://research.redhat.com/blog/2023/02/23/red-hat-expands-collaboration-with-tel-hai-college
date: 2023-03-08
dir: ltr
lang: he
author:
  name: Shay Vatarescu
  jobTitle: Associate Manager, Software Engineering
tags:
- education
- university
---

# רד האט מרחיבה את שיתוף הפעולה עם מכללת תל-חי

שי וטרסקו, Associate Manager, Software Engineering, Red Hat

ביולי האחרון הוכרז [ברד האט Research](https://research.redhat.com/blog/2022/07/05/red-hat-israel-launches-new-collaboration-with-tel-hai-academic-college/) על תחילת שיתוף הפעולה בין רד האט ישראל למכללה האקדמית תל-חי, שבקרוב תהפוך להיות האוניברסיטה ה-11 בישראל. מאז, השגנו אבני דרך חשובות בשיתוף הפעולה הזה, ע"י חשיפה של יותר סטודנטים ואנשי מקצוע מהצפון לטכנולוגיות של רד האט.

באמצע ספטמבר ערכנו את מפגש ה[טק-טוקס הראשון](https://events.redhat.com/profile/form/index.cfm?PKformID=0x642068abcd) בנושא "ענן היברידי עם אופן-שיפט" (“Hybrid Cloud with OpenShift”), שכלל שתי הרצאות.

נימר נעמנה, מהנדס תוכנה, הרצה בנושא קונטיינרים, וקאסם עלם, מהנדס איכות תוכנה בכיר, דיבר על קלאסטרים וקוברנטיס. הרצאות אלה תוכננו על מנת להכין את קהל היעד שלנו להרצאות ההמשך במפגש הבא שנערך מאוחר יותר בשנת 2022.

בסוף אוקטובר, אוהד ענף לוי, דירקטור בכיר, סנדרה מולדובנו מרד האט אקדמי, נואליה מרסילו סוריאנו, מומחית מרקטינג ברד האט, ואני הצגנו לסטודנטים בתל-חי את רד האט אקדמי (RHA) באירוע וירטואלי.

לסטודנטים ניתנה הגישה לשבעה קורסים מקצועיים בנושא RHEL, OpenStack, OpenShift, ועוד. קורסים אלו מומלצים מאוד לסטודנטים המסיים את לימודיהם ונכנסים לתעשייה. בנוסף לגישה ל-RHA, לסטודנטים ניתנת ההזדמנות להירשם לטאלנט-נטוורק, פורטל של רד האט אקדמי שמחבר בין מחפשי עבודה וחברות המחפשות אנשי מקצוע בעלי הכשרות מסויימות.

באמצע דצמבר ערכנו את [מפגש הטק-טוקס השני](https://events.redhat.com/profile/form/index.cfm?PKformID=0x723350abcd) בנושא "ענן היברידי עם אופן-שיפט" (“Hybrid Cloud with OpenShift”). במהלכו אורית וסרמן, מהנדסת שותפה (Parter engineer), הציגה את אופן-שיפט, ואילן פינטו, מנהל צוות פיתוח תוכנה, דיבר על עתיד הענן ההיברידי.

במהלך סמסטר החורף האחרון, קורס רד האט ביונד נערך בתל-חי, בהובלתו של ברק קורן, מהנדס תוכנה בכיר ++, ופרופסור איתי שרון. היה זה הקורס השמיני במספר שנערך במוסדות אקדמיים בארץ, והראשון אי פעם במכללת תל-חי. עשרים סטודנטים השתתפו בקורס, שנערך באופן היברידי, ויצרו ארבע קבוצות של חמישה סטודנטים כל אחת. כל קבוצה תכננה ופיתחה אפליקציית ווב משלה מאפס, בסביבת קוד פתוח. שנים עשר רד האטרים שימשו כמנטורים והדריכו, ביצעו קוד-ריוויו ועזרו לסטודנטים להבין ולחוות איך צוות פיתוח תוכנה אמיתי עובד, עומד בזמנים ויעדים ומציג דמואים.

הקורס הסתיים ב-22 לינואר [באירוע דמו חגיגי](https://www.linkedin.com/posts/red-hat_redhatbeyond-redhatisrael-activity-7023678592333094912-KitR?utm_source=share&utm_medium=member_desktop) במבנה מרגלית סטארט-אפ סיטי בקריית-שמונה, בו כל קבוצה הציגה את האפליקציות אותן פיתחו למנטורים ולאייל אדרי, מנהל בכיר, דורון פדיוק, דירקטור, שניהם חברי צוות הובלת הסייט הישראלי של רד האט. האירוע גם שודר בלייב למנהלים מגייסים,מוו דניאל קלר, שצפה מרחוק, וחשפו את הסטודנטים לאפשרויות להיבחר למשרות סטודנט.

רד האט ישראל עושה מאמצים אדירים להביא את התרבות, הערכים והטכנולוגיה של רד האט לסטודנטים, בוגרים ואנשי מקצוע בצפון המדינה. אני מצפה בקוצר רוח לראות מה 2023 תביא לנו. \
תודה ענקית לכל הרד האטרים שגרמו לכך שזה יתאפשר, ותודה מיוחדת לאייל אדרי, אבי ביטון, ליעד קשטן ורינה כהן בן-דוד.

[מקור באנגלית](https://research.redhat.com/blog/2023/02/23/red-hat-expands-collaboration-with-tel-hai-college/)


